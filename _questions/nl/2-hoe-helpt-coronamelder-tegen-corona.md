---
layout: content
index: 2
set: 1
title: Hoe helpt CoronaMelder tegen corona?
lang: nl
categories:
- nl
- faq
showBreadCrumbs: true
showContact: true
---

Ben je in de buurt geweest van iemand die corona blijkt te hebben? En laat diegene ook in de app weten dat hij of zij besmet is?

Dan krijg je daarna een melding. Als je een melding krijgt, ben je dicht bij iemand geweest die later corona bleek te hebben. Raak dan niet in paniek: het is niet zeker dat jij dan ook corona hebt. Je hebt extra kans gelopen op besmetting: misschien heb je corona.

Blijf daarom thuis tot 10 dagen na de datum van het contact met een besmette persoon. Daarmee voorkom je dat je ook anderen besmet.

Heb je klachten, binnen die 10 dagen of erna? Neem dan contact op met de GGD om je te laten testen.

Bel <a href="tel:08001202">0800-1202</a> om gratis een coronatest aan te vragen.

Blijk je zelf corona te hebben?

- Dan vraagt de GGD bij wie je in de buurt bent geweest, en belt de GGD deze mensen op.
- Samen met de GGD kun je jouw besmetting in de app melden. Als een GGD-medewerker je belt met de testuitslag, vraagt deze dan ook of je dit wilt melden in de app. CoronaMelder waarschuwt dan tegelijkertijd iedereen die bij jou in de buurt is geweest en kans op besmetting heeft gelopen.
- Dat zijn bekenden, maar ook onbekenden: mensen die anders misschien geen waarschuwing zouden krijgen. Zo vult de app het bron- en contactonderzoek van de GGD aan.
- Zo kunnen zij voorkomen weer anderen te besmetten, nog voor ze ziek voelen. Bijvoorbeeld door thuis te blijven.
- In deze melding staat alleen op welke dag ze in de buurt zijn geweest van een besmet persoon. Niet wie dit is en waar ze die persoon zijn tegengekomen.

Zo helpt de app om elkaar te beschermen tegen corona. Dit kan nu in heel Nederland.
