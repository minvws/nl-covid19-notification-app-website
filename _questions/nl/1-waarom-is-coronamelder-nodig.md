---
layout: content
index: 1
set: 1
title: Waarom is CoronaMelder nodig?
lang: nl
showHomeBtn: true
showFaqBtn: true
---

# {{ page.title }}

De app is een aanvulling op het bron- en contactonderzoek van de GGD. Hierdoor kunnen mensen die nog geen klachten hebben eerder gewaarschuwd worden. Zo voorkom je dat je het virus onbewust op anderen overdraagt.
 
Hoe helpt CoronaMelder tegen corona?
Ben je in de buurt geweest van iemand die corona blijkt te hebben? En laat diegene ook in de app weten dat hij of zij besmet is?
-    	Dan krijg je daarna een melding. Het kan zijn dat jij ook besmet bent, ook al voel je je misschien (nog) niet ziek.
-    	Je kunt je dan tijdens deze proefperiode in de testregio’s laten testen bij de GGD en thuis blijven tot je de uitslag weet. Zo voorkom je dat je onbewust anderen besmet. 
 
Blijk je zelf corona te hebben?
-    	Dan vraagt de GGD bij wie je in de buurt bent geweest, en belt de GGD deze mensen op.
-    	Samen met de GGD kun je jouw besmetting in de app melden. Als een GGD-medewerker je belt met de testuitslag, vraagt deze dan ook of je dit wilt melden in de app. CoronaMelder waarschuwt dan tegelijkertijd iedereen die bij jou in de buurt is geweest en kans op besmetting heeft gelopen.
-    	Dat zijn bekenden, maar ook onbekenden: mensen die anders misschien geen waarschuwing zouden krijgen. Zo vult de app het bron- en contactonderzoek van de GGD aan.
-    	Zo kunnen zij voorkomen weer anderen te besmetten, nog voor ze ziek voelen. Bijvoorbeeld door thuis te blijven.
-    	In deze melding staat alleen op welke dag ze in de buurt zijn geweest van een besmet persoon. Niet wie dit is en waar ze die persoon zijn tegengekomen.
 
Zo helpt de app om elkaar te beschermen tegen corona. Dit kan nu in vijf GGD-regio’s:
-  	Drenthe
-  	Gelderland-Zuid
-  	IJsselland
- 	Noord- en Oost-Gelderland
-  	Twente
 
Lees meer over hoe de app helpt tegen corona op de website van de Rijksoverheid.
