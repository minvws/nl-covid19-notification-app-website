---
set: 1
index: 1
title: Waarom stopt CoronaMelder tijdelijk?
showOnFAQoverview: true
featuredHome: true
featuredHomeIndex: 1
featuredHomeIcon: lock
featuredHomeText: 
---
Veel coronamaatregelen zijn nu gestopt. Daarom heeft CoronaMelder op dit moment veel minder nut. CoronaMelder geeft je een melding met een advies als je in de buurt komt van iemand met corona. Omdat je nu niet meer thuis hoeft te blijven na contact met iemand met corona, kan de app je geen advies meer geven. Ook hoeven de meeste mensen na een positieve zelftest niet meer naar de GGD voor een bevestigingstest. De app werkt alleen met bevestigingstesten van de GGD. Daarom kunnen er nu veel minder meldingen verstuurd worden. Om deze twee redenen wordt de app nu tijdelijk gestopt. Maar corona is nog niet voorbij. Als de app weer nuttig is in de bestrijding van het virus kan CoronaMelder weer aangezet worden. 
